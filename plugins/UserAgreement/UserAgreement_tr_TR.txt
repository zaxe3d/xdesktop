                                       SON KULLANICI LİSANS SÖZLEŞMESİ

İşbu sözleşme, bir gerçek kişi birey, tüzel kişi ve/veya başkaca herhangi bir kuruluş olarak siz (bundan böyle “Kullanıcı” olarak da anılacaktır) ve “Yeşilce Mah. Seçilmiş Sok. No:2 Kağıthane/İstanbul” adresinde mukim Z Eksen Baskı Sistemleri Sanayi ve Ticaret Anonim Şirketi (bundan böyle "Zaxe" olarak anılacaktır) arasında, işbu sözleşmenin 1. Maddesinde tanımı yapılan bu yazılımın kullanımına yönelik yapılmış bir son kullanıcı yazılım lisansı sözleşmesidir (bundan böyle "Sözleşme" olarak anılacaktır). 

Bir Zaxe cihazını kullanmanız veya bu Yazılım güncellemesini indirmeniz, işbu Sözleşme'de belirtilen kısıtlamaları kabul ettiğiniz anlamına gelir. 

1. Yazılım
1.1 Bu Sözleşme’de kullanıldığı haliyle "Yazılım" şu anlama gelir: (i) Zaxe tarafından yayınlanan “xdesktop” programı ve programın tüm bileşenleri; (ii) beraberinde bu Sözleşme’nin sağlayabileceği disklerin, CD-ROM'ların, DVD'lerin, e-postaların ve tüm eklerin veya diğer medyanın tüm içeriklerinin yanı sıra bir veri taşıyıcısında, elektronik posta aracılığıyla veya İnternet üzerinden indirilen Yazılımın nesne kodu biçimi; (iii) ilgili tüm yazılı açıklayıcı malzeme ve Yazılımla ilgili olası diğer tüm belgeler, Yazılımla ilgili her türlü açıklama, teknik özellikleri, Yazılımın özellikleri veya işleyişi hakkındaki tüm açıklamalar, Yazılımın kullanıldığı çalışan ortama dair tüm açıklamalar, Yazılımın kullanımına veya kurulumuna ilişkin talimatlar veya Yazılımın nasıl kullanıldığı hakkında tüm açıklamalar; (iv) Yazılımın kopyaları, Yazılımdaki olası hatalar için yamalar, Yazılıma ekler, Yazılımın uzantıları, Yazılımın değiştirilmiş sürümleri ve (varsa) Yazılım bileşenlerinin güncellemeleri. 
1.2 İşbu Sözleşme kapsamındaki Yazılım, aksi kararlaştırılmadıkça, ister salt okunur bir bellekte veya herhangi başka bir ortamda veya biçimde depolanmış olsun, isterse de Zaxe tarafından yetkilendirilmiş bir çevrimiçi indirme konumunda bulunsun, Sözleşme’de düzenlenen kapsamla sınırlı olacaktır.
2. Kullanım Sınırlandırmaları
2.1 Aksine açık şekilde izin verilmediği takdirde;
(a) Yazılımı kopyalayamaz, çoğaltamaz, kaynak koduna dönüştüremez, parçalarına ayıramaz, değiştiremez veya türev çalışmaları oluşturamaz ya da üçüncü bir kişinin bunları yapmasına izin veremezsiniz.
(b) Yazılımı satamaz, alt lisansını veremez, kiralayamaz, ödünç veremez veya ödünç alamaz ya da ticari hizmet sağlamak için kullanamazsınız. Yazılım’ı ağlar üzerinden, aynı anda kendi cihazınız dışında bir yahut birden fazla cihaz ve/veya bilgisayarın kullanabileceği şekilde dağıtamaz, iletemez ve benzeri işlemlerde bulunamazsınız.
(c) Bu kısıtlamanın yasalarla açık bir şekilde yasaklandığı durumlar haricinde, Yazılımda ters mühendislik uygulayamaz, geri derleme yapamaz, Yazılımın kaynak kodunu dışa aktarmaz, Yazılımı ya da Yazılımın veya sağladığı servislerin herhangi bir parçasının şifresini çözemez veya değiştirmez, bunları yapmayı deneyemez ya da üçüncü bir kişinin bunları yapmasına izin veremezsiniz.
(d) Yazılımı, telif hakkı ve diğer fikri mülkiyet haklarıyla ilgili geçerli kısıtlamalar dahil ancak bunlarla sınırlı olmamak kaydıyla, tüm geçerli yasalarıyla uyumlu bir yolla kullanacağınızı kabul etmiş olursunuz.

2.2 Yazılım'ı ve ilgili güncelleme içeriğini aşağıdaki etkinlikleri gerçekleştirmek için kullanmamayı kabul edersiniz: 
(a) Yazılım'ın herhangi bir bölümünü işbu Sözleşme'nin kapsamı dışında kopyalamak veya kullanmak; 
(b) Yazılım'ı aldatıcı bir şekilde veya aldatıcı amaçlarla kullanmak; 
(c) Yazılım'da yer alan herhangi bir telif hakkı bildirimini veya komut istemini kaldırmak; 
(d) Yazılım'ın ve/veya Yazılım'ın organik bir parçası olan herhangi bir dijital hak yönetimi sistemini yok etme, atlama, değiştirme, geçersiz kılma veya bunlardan kaçma girişiminde bulunmak; 
(e) Diğer herhangi bir uygunsuz ve/veya yasa dışı eylemi gerçekleştirmek. 
2.3 Yazılım'ı yalnızca, yaşadığınız veya Yazılım'ı ve servisleri indirdiğiniz veya kullandığınız ülkeler veya bölgeler ile sınırlı olmamak üzere yerel yasalar dahil olarak, bulunduğunuz veya Yazılım'ı kullandığınız ülkelerin veya bölgelerin yürürlükteki tüm yasa ve düzenlemelerine uygun olarak kullanacağınızı kabul edersiniz.
3. Genel Hükümler
3.1 Zaxe, Yazılım'a ilişkin tüm hak ve mülkiyetlerin sahibidir ve işbu Sözleşme ile açıkça tanımlanmayan diğer hakları da dahil olmak üzere tüm haklarını saklı tutar.
3.2 İşbu Sözleşme'nin maddelerine göre bu Yazılımın bütün hakları Zaxe’ye aittir. Kullanıcı, Yazılım konusunda yalnızca Yazılım’ın lisans kullanım hakkına sahip olacaktır. Ayrıca, Yazılım’ı kullanım lisansı, ödeme yaptığınız bir süre veya bir ücret karşılığında verildiği belirtilmemişse, sürekli ve ücretsizdir.
3.3 Zaxe, işbu Sözleşme'de açıklanan Yazılım için, yasaların gerektirdiği durumlar dışında herhangi bir teknik destek sağlama yükümlülüğü taşımamaktadır. 
3.4 Yazılım sisteminin yanlış kullanımından doğacak veri kayıplarından Zaxe’nin herhangi bir sorumluluğu bulunmamaktadır.
4. Fikri Mülkiyet
Yazılım ve tüm hakları, içerdiği fikri mülkiyet hakları da dahil olmak üzere ancak bunlarla sınırlı olmaksızın, Zaxe’nin mülkiyetindedir ve sair mevzuat ile korunmaktadır. Yazılımın yapısı, düzeni ve kodu, Zaxe’nin önemli ticari sırları ve gizli bilgileridir. Yazılımı işbu Sözleşme ile hükme bağlanan durumlar haricinde kopyalayamazsınız. İşbu Sözleşme kapsamı dışında kalan hukuka aykırı kopya işlemleri olması durumunda, Zaxe ayrıca ilgililer hakkında herhangi bir ihtara gerek kalmaksızın her türlü yasal yollara başvurma hakkına haizdir.
5. Güncellemeler
5.1 Zaxe, Yazılım için güncellemeler sunabilir. Bu güncellemeler sistem ve uygulama güncellemeleri de dahil ancak bunlarla sınırlı olmamak üzere güncellemeler içerir. 
5.2 Zaxe tarafından sunulan güncellemeler, aksi bir durum belirtilmediği sürece işbu Sözleşme'ye tabidir. Zaxe tarafından sunulan güncellemeleri indirmemeyi tercih etmeniz durumunda Yazılım'ın kullanılamaz veya istikrarsız hale gelebileceğini anlamış ve kabul etmiş olursunuz. 
6. Sözleşmenin Başlangıcı ve Fesih
6.1 İşbu Sözleşme, Yazılım'ı indirdiğiniz ve Sözleşme’yi onayladığınız andan itibaren geçerli olacaktır. Oluşabilecek masrafları size ait olmak üzere, Zaxe tarafından sunulan Yazılım’ı, tüm yedek kopyalarını ve ilgili tüm materyalleri kalıcı olarak silmek, yok etmek ve iade etmek suretiyle işbu Sözleşme’yi her an sonlandırabilirsiniz. 
6.2 İşbu Sözleşme’nin herhangi bir şart veya koşuluna uymamanız halinde Zaxe, işbu Sözleşme’yi herhangi bir ihbarda bulunmadan sonlandırabilir. Sözleşme herhangi bir sebeple sonlandırıldığında, oluşabilecek masrafları size ait olmak üzere, Yazılım’ı kullanmayı derhal durdurmak ve hâlihazırda bilgisayarınızda kopyalanmış ve/veya yüklü olan tüm Yazılım ve bağlantılı materyalleri silmek zorundasınız.
7. Garantilerin Reddi
7.1 Yazılımın açık veya zımni herhangi türde bir garanti içermeden "olduğu gibi" ve “mevcut haliyle” verildiğini ve yürürlükteki yasaların izin verdiği azami ölçüde sağlandığını kabul etmektesiniz. Zaxe’nin ticari garanti, yeterli kalite, belirli amaca uygunluk, doğruluk ve üçüncü taraf haklarının ihlal edilmemesi dahil olmak, ancak bunlarla sınırlı olmamak kaydıyla açık veya zımni herhangi bir temsil veya garanti vermediğini veya bu tür herhangi bir taahhütte bulunmadığını kabul etmektesiniz. Zaxe, bu Yazılımda içerilen işlevlerin gereksinimleri karşılayacağına veya Yazılımın işletiminin kesintisiz ve hatasız çalışacağına yönelik herhangi bir garanti vermemektedir. Amaçladığınız sonuçlara ulaşmak için Yazılımın seçilmesi ile kurulum, kullanım ve bundan elde edilecek sonuçlara ilişkin tüm sorumluluk ve risk tarafınıza ait olacaktır.
7.2 Zaxe, bu yazılımın sürekli, kalıcı servisler sağlayacak işlev veya hizmetler içerdiğine veya bu yazılımın herhangi bir üçüncü taraf yazılım veya hizmeti ile uyumlu olacağına dair herhangi bir garanti vermemektedir. 
8. Sorumluluğun Sınırlandırılması
8.1 Zaxe, kötüye kullanım, yanlış kullanım veya yetkisiz değişiklikten kaynaklanan yazılım kullanma sorunlarıyla ilgili herhangi bir sorumluluğu kabul etmemektedir.
8.2 İşbu Sözleşme çerçevesinde Zaxe, işbu Sözleşme’de özellikle belirtilen durumlar dışında hiçbir yükümlülük üstlenmemektedir.
8.3 İşbu Sözleşme uyarınca Zaxe, hiçbir durumda sözleşmeden, haksız fiilden, ihmalden veya yükümlülük doğuran başka bir nedenden ötürü oluşan veya bunlardan kaynaklanan, Yazılımın kullanılmasından veya kullanılamamasından kaynaklanan her türlü kâr, gelir, satış veya veri kaybından ya da yedek parça veya servis masraflarından, mala gelen hasarlardan, kişisel yaralanmadan, ticari bilgilerin kaybından ya da özel, doğrudan, dolaylı, arızi, ekonomik, telafi gereği, cezai, özel veya dolaylı hasarlardan ve 2.1 ve 2.2. maddelere aykırı kullanımından ötürü, kendisinin bu gibi zararların mümkün olduğuna dair haberdar edilmesi durumunda bile, sorumlu tutulamaz. 
8.4 Yazılım’ın kamu düzenini bozucu, genel ahlaka aykırı veya hukuka aykırı amaçlar için kullanılması durumunda sorumluluk Kullanıcı’ya ait olup, Zaxe bu durumda herhangi bir sorumluluk kabul etmemektedir. Herhangi bir üçüncü kişinin Zaxe’ye bu konuda başvurması durumunda Kullanıcı, Zaxe’nin rücu hakkını kullanmasına gerek olmadan Zaxe’yi tazmin edecektir.
9. Anlaşmazlıkların Çözümü ve Geçerli Yasalar
İşbu Sözleşme ve Sözleşme çerçevesinde taraflar arasındaki ilişkide Türk hukuku uygulanacak olup, Sözleşme’den kaynaklanan veya bu Sözleşme ile ilişkili olan tüm uyuşmazlıklarda İstanbul Merkez (Çağlayan) Mahkemeleri ve İcra Daireleri yetkilidir.
10. Sözleşmenin Bütünlüğü
İşbu Sözleşme, Kullanıcı ve Zaxe arasında Yazılım'ın kullanımı için geçerli olan sözleşmenin bütününü oluşturmakta ve Kullanıcı ile Zaxe arasında Yazılım’ın kullanımına ilişkin daha önceden yapılmış tüm sözleşmeleri hükümsüz kılmaktadır. 
